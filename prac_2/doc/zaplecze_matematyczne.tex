\section{Rozwiązywanie równań liniowych}

Mając dany układ równań liniowych:
$$
\begin{cases}
    a_{11}x_1+a_{12}x_2+...+a_{1n}x_n=b_1\\
    a_{21}x_1+a_{22}x_2+...+a_{2n}x_n=b_2\\
    ...\\
    a_{n1}x_1+a_{n2}x_2+...+a_{nn}x_n=b_n
\end{cases}
$$
możemy go opisać w postaci macierzy. Macierz główna tego układu równań to macierz zawierająca wszystkie współczynniki przy zmiennych [$X$]:
$$A=\begin{bmatrix}
    a_{11}&a_{12}&...&a_{1n}\\
    a_{21}&a_{22}&...&a_{2n}\\
    ...&...&...&...\\
    a_{n1}&a_{n2}&...&a_{nn}
\end{bmatrix}.$$
Jeśli do macierzy głównej dołączymy wektor zawierający wszystkie wyrazy wolne [$B$], to dostaniemy macierz rozszerzoną tego układu:
$$
A|B=\begin{bmatrix}\begin{array}{cccc|c}
    a_{11}&a_{12}&...&a_{1n}&b_1\\
    a_{21}&a_{22}&...&a_{2n}&b_2\\
    ...&...&...&...&...\\
    a_{n1}&a_{n2}&...&a_{nn}&b_n
\end{array}\end{bmatrix}.
$$

Zapisanie układu równań w postaci macierzowej ma wiele zalet. Jesteśmy w stanie w szybki sposób sprawdzić, czy równanie ma jednoznaczne rozwiązanie przez sprawdzenie czy wyznacznik macierzy głównej nie jest zerowy, gdyż jeśli $AX=B$, to $A^{-1}AX=X=A^{-1}B$. Musi więc istnieć macierz odwrotna. Sprawia to również, że zapis układu jest bardziej czytelny oraz pozwala ułatwić operowanie na takim układzie równań za pomocą komputera.

\subsection{Eliminacja Gaussa}

Metoda eliminacji Gaussa jest algorytmem stosowanym do rozwiązywania układu równań. Polega ona na doprowadzeniu macierzy do postaci schodkowej, tzn. zawierającej niezerowe wartości tylko na głównej przekątnej. W algorytmie dozwolone są tylko operacje na wierszach i kolumnach, czyli dodawanie lub odejmowanie od wiersza (kolumny) wielokrotności innego wiersza (kolumny) oraz zamienianie kolejności dwóch wierszy (kolumn). W naszej implementacji zastosowaliśmy klasyczny algorytm eliminacji Gaussa, bez optymalizacji mających na celu zmniejszenie błędu.

Alternatywnie, na kursie algebry liniowej poznaliśmy metodę na odwracanie macierzy za pomocą eliminacji Gaussa. Wtedy z lewej stronie wpisujemy oryginalną macierz, z prawej macierz identyczności i dokonując operacji wierszowych na całości staramy się doprowadzić lewą macierz do macierzy identyczności. Wtedy to co, powstanie z prawej strony będzie szukaną macierzą odwrotną. W poniższej pracy nie skorzystamy z tej wariacji na tematy metody eliminacji Gaussa.

\subsection{Rozkład $QR$}

Każdą macierz $A$ $m\times n$ o wyrazach rzeczywistych taka, że $rank(A)=n$, można zapisać jako $A=QR$, gdzie $R$ jest macierzą górnotrójkątną, a $Q$ ma kolumny ortogonalne. Ponieważ my będziemy rozważać macierze $A$ będące reprezentacją jednoznacznych układów równań, to interesują nas tylko $A\in GL_n(\R)$.

Zauważmy, że jeśli $A$ ma niezerowy wyznacznik, to $A$ nie może mieć liniowo zależnych kolumn. W takim razie, wektory $a_1,...,a_n$ odpowiadające kolumnom $A$ są bazą przestrzeni $\R^n$ jako maksymalny możliwy układ wektorów liniowo niezależnych. Możemy na ich podstawie stworzyć bazę ortonormalną $u_1,...,u_n$ przez proces Grama-Schmidta. Wtedy dla $k=1,..,n$
$$u_k=a_k-\sum\limits_{i=1}^{k-1}{\langle u_i,a_k\rangle\over \langle u_i,u_i\rangle}u_i.$$
Co więcej, dla dowolnego $a_k$ z oryginalnej bazy możemy go zapisać za pomocą kombinacji liniowej wektorów z bazy ortonormalnej:
\begin{align*}
    a_k&=\sum\limits_{i=1}^n c_iu_i=\sum\limits_{i=1}^nc_i\sum\limits_{j=1}^{i-1} [a_k-\sum\limits_{i=1}^{k-1}{\langle u_i,a_k\rangle\over \langle u_i,u_i\rangle}u_i]
\end{align*}
a ponieważ $a_1,..,a_n$ były wektorami lnz, to dla $i> k$ $c_i=0$. Niech $r_k$ to będzie wektor zawierający współczynniki $c_i$ dla wektora $a_k$:
$$r_k=\begin{bmatrix}
    c_1\\
    c_2\\
    ...\\
    c_k\\
    0\\
    ...\\
    0
\end{bmatrix}$$
Czyli mamy, że
$$a_k=\begin{bmatrix}
    u_1&u_2&...&u_n
\end{bmatrix}r_k
$$
i dalej
$$
A=\begin{bmatrix}
    u_1&u_2&...&u_n
\end{bmatrix}\begin{bmatrix}
    r_1&r_2&...&r_n
\end{bmatrix}.
$$
Zauważamy, że $R=\begin{bmatrix}
    r_1&r_2&...&r_n
\end{bmatrix}$ to macierz górnotrójkątna, a $Q$ to macierz ortogonalna.

Niech teraz $A$ to macierz główna rozważanego układu równań, $Q,R$ to macierze z jej rozkładu, $X$ niech będzie wektorem wartości szukanych, a $B$ niech będzie wektorem wyrazów wolnych. Wtedy
\begin{align*}
    AX&=B\\
    (QR)X&=B
\end{align*}
i ponieważ dla macierzy ortonormalnych mamy $Q^{-1}=Q^T$, to w prosty sposób możemy zamienić powyższy układ na
$$RX=Q^TB.$$